---
title: Mury
slug: mury
author: Jacek Kaczmarski
published: true
language: pl
---
import Youtube from "../../components/Youtube"

<Youtube videoId="Nw20s005sG4" />
```song
   e              H7        e
1. On natchniony i młody był,
e                          H7
Ich nie policzyłby nikt
C              H7        C
On im dodawał pieśnią sił,
C              H7        e
Śpiewał że blisko już świt.

Świec tysiące palili mu,
Znad głów podnosił się dym,
Śpiewał, że czas by runął mur...
Oni śpiewali wraz z nim:

Ref.:
          H7              e
Wyrwij murom zęby krat!
          H7              e
Zerwij kajdany, połam bat!
      a               e
A mury runą, runą, runą
        H7              e
I pogrzebią stary świat!
x2

2. Wkrótce na pamięć znali pieśń
I sama melodia bez słów
Niosła ze sobą starą treść
Dreszcze na wskroś serc i głów

Śpiewali więc, klaskali w rytm
Jak wystrzał, poklask ich brzmiał
I ciążył łańcuch, zwlekał świt
On wciąż śpiewał i grał

Ref. x2

3. Aż zobaczyli ilu ich
Poczuli siłę i czas
I z pieśnią, że już blisko świt
Szli ulicami miast

Zwalali pomniki i rwali bruk
"Ten z nami, ten przeciw nam!"
"Kto sam ten nasz najgorszy wróg!"
A śpiewak także był sam

Ref.:
Patrzył na równy tłumów marsz
Milczał wsłuchany w kroków huk
A mury rosły, rosły, rosły
Łańcuch kołysał się u nóg

Patrzy na równy tłumów marsz
Milczy wsłuchany w kroków huk
A mury rosną, rosną, rosną
Łańcuch kołysze się u nóg
```