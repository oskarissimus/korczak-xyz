---
title: Nazywali go marynarz
slug: nazywali-go-marynarz
author: Artur Andrus
published: true
language: pl
---
```song
    d    C    d
Nazywali go marynarz,
    d     C       F
Bo opaskę miał na oku.
g                    d
Na każdym stoku dziewczyna,
    B         A      d
Dziewczyna na każdym stoku.

Pochodzi spod Poznania,
Podobno umie wróżyć z kart.
Panny rwie na wiązania,
Mężatki - na długość nart.

Ref.:
  d    A       d
Caryco mokrego śniegu
  d                           g
Ratrakiem płynę do Ciebie pod prąd.
Hej!
g                    d
Dobrze, że stoisz na brzegu,
       B      A          d
Bo ja właśnie schodzę na ląd.

Nigdy się nie lękał biedy
I się nie przejmował jutrem.
A jego ratrak był kiedyś
Zwyczajnym rybackim kutrem.
I woził dorsze i śledzie.
Zimą i latem, okrągły rok.
Teraz jak nieraz przejedzie
Rybami czuć cały stok.

Ref

Wszyscy w porcie odetchnęli.
Zwiał nim się zakończył sezon.
Jeszcze się tam jak żagiel bieli
Jego czarny kombinezon.
Odpłynął pod Ustrzyki
I przez kobiety wpadł w kłopoty.
Forsę z polowań na orczyki
Przehulał na antybiotyk.

Ref

Jeśli kiedyś go zobaczysz
Na ratraku w podłym świecie,
To powiedz mu, że w Karpaczu
Czekają na niego dzieci.
I kiedy opuszcza statek,
Żeby się znowu oddać złu,
Każda z dwudziestu siedmiu matek
Dzieciątku śpiewa do snu:

Ref 2x
```